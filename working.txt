มีเวลามากขึ้นด้วยทักษะการจัดการเวลา, การจัดการเวลาหนึ่งในทักษะที่จำเป็นอย่างมากในปัจจุบัน เพราะการจัดการเวลาจะทำให้ชีวิตเรามีเวลามากขึ้น รวมถึงเปิดโอกาสให้เราสามารถจดจ่อและใส่ใจกับสิ่งที่สำคัญกับชีวิตได้มากขึ้น ช่วยให้เราได้ทำสิ่งต่างๆที่เป็นการพัฒนาและนำพาชีวิตไปสู่ความสำเร็จ ซึ่งเราสามารถจัดการเวลาได้ด้วยหลายวิธี
ตื่นแต่เช้า ทำให้วันของคุณยาวนานขึ้น, เริ่มต้นวันใหม่ให้เร็วกว่าคนอื่น ลองตื่นให้เร็วขึ้นอีกนิดและทำให้วันของคุณยาวนานกว่าของคนอื่นๆ โดยอาจจะเข้านอนให้ไวขึ้น หรือเริ่มต้นด้วยการตั้งปลุกก่อนเวลา 15 นาที
ตั้งเป้าหมาย สร้างกำหนดการประจำวัน, ตั้งเป้าหมายที่เฉพาะเจาะจง วัดได้ ทำได้จริงและมีเวลาจำกัด ที่เป้าหมายเหล่านี้จะนำประสิทธิภาพมั่นคงมาสู่ชีวิตและการทำงานให้ดียิ่งขึ้น และเตรียมพร้อมสำหรับสิ่งที่รออยู่ในแต่ละวัน
ค้นพบโซนการทำงานของตัวเอง, คนเราจะมีช่วงเวลาที่ทำงานได้ดี อยากให้ลองสังเกตตัวเองว่าในช่วงเวลาใดเวลาหนึ่งที่เรามีสมาธิและมีประสิทธิภาพการทำงานดีที่สุด บางคนอาจจะมีสมาธิตอนกลางวัน ขณะที่บางคนจะมีสมาธิตอนกลางคืน สิ่งนี้จะเกิดขึ้นเมื่อจิตใจสอดคล้องกับสภาวะภายนอก รวมถึงสภาพแวดล้อมในการทำงาน 
จัดลำดับความสำคัญ, การจัดลำดับความสําคัญเป็นกุญแจสําคัญสําหรับ การจัดการเวลาที่ประสบความสําเร็จทั้งในที่ทำงานและชีวิตทั่วไป อาจเริ่มต้นด้วยการกําจัดงานที่ไม่ควรทำตั้งแต่แรก จากนั้นระบุงานที่สําคัญที่สุดสามหรือสี่งานและทำสิ่งเหล่านั้นก่อน ซึ่งต้องแน่ใจว่าจะทำสิ่งจำเป็นให้เสร็จสิ้น
ใช้เครื่องมือบริหารเวลา, ในยุคนี้เราสามารถจัดการเวลาอย่างมีประสิทธิภาพ ได้เพียงปลายนิ้วจากหลากหลายแอปพลิเคชัน เครื่องมือบริหารเวลาช่วยให้เราจัดตารางเวลาทุกๆ ชั่วโมงของวันทำงานได้ดี มีความสำคัญอย่างยิ่ง ต่อการจดจ่อและทำงานอย่างมีประสิทธิภาพในแต่ละวัน ซึ่งหลายคนอาจเคยได้ยินกันอยู่บ่อยๆ เช่น Eisenhower Matrix To-Do List และ Time Boxing
ใช้ปฏิทินออนไลน์, เคล็ดลับการจัดการเวลาที่ดีที่สุดอย่างหนึ่งสําหรับคน ทํางานคือการเริ่มใช้ปฏิทินออนไลน์ ที่ช่วยให้เราสามารถจัดการกำหนดการ ทำเครื่องหมายวันสำคัญ และเหตุการณ์ต่างๆ ตั้งค่าระบบเตือนความจำ และสิ่งที่ไม่ควรทำได้อย่างง่ายดาย ยกตัวอย่างเช่น Google Calendar Outlook Calendar Apple Calendar เป็นต้น
จัดการกับงานที่สำคัญที่สุดเป็นอย่างแรกในตอนเช้า, ควรใช้เวลาในการทำสิ่งที่สำคัญสุดในช่วงเช้าที่สมอง ปลอดโปร่ง เพราะหลายครั้งที่การทํางานภายใต้แรง ดันนั้นไม่ดีและส่งผลเสียต่องาน นอกจากนี้หากเกิด ข้อผิดพลาดขึ้นก็สามารถใช้เวลาที่เหลือของวันเพื่อ ปรับปรุงแก้ไขได้
หลีกเลี่ยงการทำงานหลายอย่างพร้อมกัน, หนึ่งในเคล็ดลับการจัดการเวลาที่ง่ายที่สุดสําหรับการ ทํางาน แต่ก็เป็นหนึ่งในเคล็ดลับที่ยากที่สุดที่จะทำตาม พยายามจดจ่อกับงานที่ทำอยู่และกำจัดสิ่งรบกวน สมาธิทั้งหมด เพราะการทำงานหลายอย่างพร้อมกัน อาจทำให้เสียเวลาเพิ่มขึ้น และลดประสิทธิภาพการทำงานด้วย เราควรเน้นคุณภาพมากกว่าปริมาณ
ปิดกั้นสิ่งรบกวน, พยายามนำสิ่งรบกวนต่างๆ ออกไปจากชีวิตให้มาก ที่สุดเมื่อต้องโฟกัสกับงาน ตั้งแต่ อีเมล โทรศัพท์ และโชเชียลมีเดีย ทั้งหมดเป็นสิ่งที่ทำให้ไขว้เขวและ เสียสมาธิได้ง่าย วิธีที่ดีคือปิดการแจ้งเตือนข้อความ และปิดแท็บทั้งหมดที่ไม่เกี่ยวข้องกับงานที่ทำอยู่
กำหนดเวลาให้งานที่ทำ, กําหนดขอบเขตให้ชัดเจนถึงสิ่งที่คุณต้องการทําให้สำเร็จ เพราะเคล็ดลับการจำกัดเวลาสำหรับงาน แทนที่จะทํางานจนกว่างานจะเสร็จได้ผลอย่างมาก วิธีนี้จะทำให้เราโฟกัสงานนั้นๆ ได้อย่างเต็มที่ และ สามารถวางกรอบเวลาที่ทำให้งานเสร็จได้เร็วขึ้น
มีช่วงพักเล็กน้อย และบ่อยๆ, การหยุดพักเป็นหนึ่งในกลยุทธ์การบริหารเวลาที่มี ประสิทธิภาพ หลีกเลี่ยงการทำงานติดต่อกัน 5-7 ชั่วโมงโดยไม่มีการพักระหว่างนั้น การพัก เล็กน้อยหลังจากผ่านไปหนึ่งชั่วโมงหรือมากกว่านั้นสามารถยกระดับประสิทธิภาพการทำงานของเราให้เพิ่มขึ้นได้
เรียนรู้ที่จะปฏิเสธ, สิ่งสำคัญคือเราควรเรียนรู้ที่จะ 'ปฏิเสธ' เพื่อมุ่งความสนใจไปที่งานที่สําคัญกว่า และอย่าลังเลที่จะทำแบบนั้นเพราะเวลาของเราสำคัญไม่ต่างจากคนอื่น หรือหากไม่สามารถปฏิเสธได้ ให้มอบหมายงานนั้นให้กับคนอื่นทำ